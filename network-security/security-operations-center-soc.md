---
icon: computer
---

# Security Operations Center (SOC)

คือทีมหรือหน่วยงานที่ประกอบด้วยผู้เชี่ยวชาญด้านความปลอดภัยทางไซเบอร์ มีหน้าที่ตรวจสอบและปกป้องระบบเครือข่ายรวมถึงระบบคอมพิวเตอร์ขององค์กรจากภัยคุกคามทางไซเบอร์แบบเรียลไทม์ โดย SOC จะทำงานตลอด 24/7 เพื่อตรวจจับ ตอบสนอง และป้องกันเหตุการณ์ที่อาจเป็นอันตราย

### **หน้าที่หลักของ SOC**

SOC มุ่งเน้นการจัดการภัยคุกคามและเหตุการณ์ที่อาจส่งผลต่อความปลอดภัยของระบบ ดังนี้:

1. **ตรวจจับช่องโหว่ (Vulnerabilities):** ระบุจุดอ่อนในระบบและแนะนำแนวทางแก้ไข เช่น การติดตั้งแพตช์หรืออัปเดตซอฟต์แวร์
2. **ตรวจจับการละเมิดนโยบาย (Policy Violations):** เช่น การที่พนักงานอัปโหลดข้อมูลลับไปยังระบบภายนอก
3. **ตรวจจับกิจกรรมที่ไม่ได้รับอนุญาต (Unauthorized Activity):** เช่น การล็อกอินโดยใช้บัญชีที่ถูกขโมย ต้องระงับการใช้งานทันที
4. **จัดการการบุกรุกเครือข่าย (Network Intrusions):** ตรวจจับและตอบสนองต่อการโจมตี เช่น การคลิกลิงก์อันตรายหรือการโจมตีเซิร์ฟเวอร์

### **Threat Intelligence**

SOC ใช้ **Threat Intelligence** ซึ่งเป็นการรวบรวและวิเคราะห์ข้อมูลเกี่ยวกับภัยคุกคามและผู้โจมตี (เช่น กลุ่มแรนซัมแวร์หรือแฮกเกอร์ที่ได้รับการสนับสนุนจากรัฐ) เพื่อ:

* เรียนรู้กลยุทธ์และเทคนิคของผู้โจมตี
* คาดการณ์และป้องกันการโจมตี
* วางแผนรับมืออย่างมีประสิทธิภาพ

**กระบวนการ Threat Intelligence:**

* **เก็บข้อมูล:** จากล็อกเครือข่ายภายในหรือแหล่งสาธารณะ เช่น ฟอรัม
* **ประมวลผล:** จัดเรียงข้อมูลให้พร้อมวิเคราะห์
* **วิเคราะห์:** ระบุตัวตนผู้โจมตี แรงจูงใจ และแนะนำวิธีป้องกัน

#### **ตัวอย่างการทำงานของ SOC**

* หากตรวจพบว่ามีผู้ใช้ล็อกอินจากสถานที่ผิดปกติ SOC จะแจ้งเตือน ตรวจสอบ และอาจระงับบัญชีนั้น
* หากพบมัลแวร์ในระบบ SOC จะวิเคราะห์และกำจัดภัยคุกคามเพื่อป้องกันความเสียหาย

### สรุป

SOC ช่วยให้องค์กรสามารถตอบสนองต่อภัยคุกคามได้อย่างรวดเร็ว ลดความเสียหาย และรักษาความปลอดภัยของข้อมูลและระบบ โดยเฉพาะในยุคที่การโจมตีทางไซเบอร์มีความซับซ้อนมากขึ้น
